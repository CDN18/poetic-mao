---
title: 贺新郎·改张元干《送胡邦衡谪新州》
description: 写于 1975 年 4 月
article: false
---

# 贺新郎·改张元干《送胡邦衡谪新州》

梦绕神州路，

怅秋风连营画角，故宫离黍。

底事昆仑倾砥柱，九地黄流乱注，

聚万落千村狐兔。

天意从来高难问，况人情老易悲难诉。

更南浦，送君去！



凉生岸柳催残暑，

耿斜河疏星淡月，断云微渡。

万里江山知何处？回首对床夜语。

雁不到，书成谁与？

目尽青天怀今古，肯儿曹恩怨相尔汝！

君且去，休回顾。
