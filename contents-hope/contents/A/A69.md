---
title: 念奴娇·井冈山
description: 写于 1965 年 5 月
article: false
---

# 念奴娇·井冈山

参天万木，千百里，飞上南天奇岳。故地重来何所见，多了楼台亭阁。

五井碑前，黄洋界上，车子飞如跃。江山如画，古代曾云海绿。　

弹指三十八年，人间变了，似天渊翻覆。犹记当时烽火里，九死一生如昨。

独有豪情，天际悬明月，风雷磅礴。一声鸡唱，万怪烟消云落。
